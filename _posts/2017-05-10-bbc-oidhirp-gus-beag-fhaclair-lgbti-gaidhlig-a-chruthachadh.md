---

layout: post

date: 2017-05-10 16:00:13

title: 'BBC: Oidhirp gus beag-fhaclair LGBTI Gàidhlig a chruthachadh'

image: /images/2017-05-10-bbc-oidhirp-gus-beag-fhaclair-lgbti-gaidhlig-a-chruthachadh.webp

image-caption:

image-licence:

author: Crìstean MacMhìcheil

comments: true

categories:
  
  - Gàidhlig

---

**Nochd an sgeulachd seo air a&#8217; BhBC an-diugh:-**

Chaidh iarraidh air luchd-labhairt na Gàidhlig cuideachadh gus liosta de dh&#8217;fhaclan agus briathrachas LGBTI a chruthachadh sa chànan.

<!--more-->

Tha an iomairt ga cur air chois leis a&#8217; bhuidhinn Lìonra Co-ionnannachd, mar phàirt den obair àbhaistich aca, agus an dèidh thachartasan a chaidh a chumail sna h-Eileanan Siar o chionn ghoirid.

Chaidh iarraidh air colaiste Gàidhlig na h-Alba, Sabhal Mòr Ostaig, agus Oilthigh Dhùn Èideann taic a thoirt gus am beag-fhaclair a leasachadh.

Ach, thathas cuideachd a&#8217; sireadh bheachdan bho luchd-labhairt sa bheatha phoblaich.

Aig a&#8217; cheann thall, dh&#8217;fhaodadh gun deadh am beag-fhaclair fhoillseachadh mar ghoireas air-loidhne.

Thuirt Scott Cuthbertson, manaidsear leasachaidh aig Lìonra Co-ionannachd, gu bheil briathrachas LGBTI &#8220;ag atharrachadh gu luath&#8221;.

Thuirt e: &#8220;Tha faclan non-binary, trans agus intersex gu math ùr fiù &#8217;s sa Bheurla.

&#8220;Tha sinn air fiosrachadh fhoillseachadh sa Ghàidhlig roimhe, leithid na h-iomairt mu deireadh a bh&#8217; againn air eucoir gràin, ach chan eil an-còmhnaidh aonta ann mu ciamar a bu chòir na faclan a bhith air an eadar-theangachadh gu Gàidhlig.&#8221;

Thuirt e cuideachd: &#8220;B&#8217; e aon de na cùisean a nochd sna h-Eileanan Siar gu bheil feum againne air tuilleadh conaltraidh a dhèanamh ris na coimhearsnachdan Gàidhlig.

&#8220;Mar sin, tha sinn airson beag-fhaclair a leasachadh, agus airson obrachadh cuide ri luchd-labhairt na Gàidhlig gus sin a dhèanamh.&#8221;
