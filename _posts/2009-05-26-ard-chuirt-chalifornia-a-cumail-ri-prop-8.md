---

layout: post

date: 2009-05-26 19:11:45

title: Àrd-chùirt Chalifornia a’ cumail ri Prop 8

image: /images/2009-05-26-ard-chuirt-chalifornia-a-cumail-ri-prop-8.webp

image-caption:

image-licence:

author: Crìstean MacMhìcheil

comments: true

categories:
  - An t-Saoghal
  

---

![]({{ site.baseurl }}/images/posts/)

Tha Àrd-chùirt Chalifornia air bhòtadh gus cumail ri Proposition 8, an iomairt a chur casg air pòsadh aon-sheòrsach anns an stàit.

<!--more-->

Bhòt na britheamhan 6-1 an-aghaidh luchd-taice pòsaidhean aon-sheòrsach a bha a&#8217; gearan air sgàth &#8217;s gu bheil Proposition 8 a&#8217; dol an-aghaidh Bun-reachd nan Stàitean Aonaichte. A dh&#8217;aindeoin an co-dhùnadh seo, bhòt iad uile gu lèir airson na 18,000 pòsaidhean a chaidh a chumail mar thà a chumail laghail.

Cha robh ach Britheamh Carlos R. Moreno, an aon Democrat anns a&#8217; chùirt, airson Proposition 8 a chur às.

Chaidh pòsadh aon-sheòrsach a dhèanamh laghail ann an California anns a&#8217; Chèitean 2008, ach a-rèir Proposition 8 a chaidh a chur an gnìomh anns an t-Samhain 2008 tha pòsadh a&#8217; ciallachadh aonadh eadar fear agus bean a-mhàin.

Tha luchd-gnìomh LCDT air ràdh gu bheil Proposition 8 a&#8217; dol an-aghaidh a&#8217; bhun-reachd agus gu bheil e a&#8217; dèanamh leth-bhreith orra. Tha iad cuideachd ag ràdh nach eil companasan-catharra, a tha ceadaichte anns an stàit, co-ionann ri pòsadh.

Bidh daoine LCDT a&#8217; togail fianais an-aghaidh a&#8217; cho-dhùnadh air feadh California an-diugh.
