---

layout: post

date: 2008-11-04 18:13:45

title: 18,000 air phòsadh ann an California ro bhòt Proposition 8

image: /images/2008-11-04-18000-air-phosadh-ann-an-california-ro-bhot-proposition-8.webp

image-caption:

image-licence:

author: Crìstean MacMhìcheil

comments: true

categories:
  - An t-Saoghal
  

---

![]({{ site.baseurl }}/images/posts/)

Tha ionad-rannsachaidh anns na Stàitean Aonaichte air ràdh gu bheil còrr &#8217;s 18,000 daoine air phòsadh ann an California o chionn 17mh dhen t-Òg-mhios 2008 nuair a rinn na h-ùghdarrasan pòsadh aon-sheòrsach na lagh.

<!--more-->

An-diugh bidh luchd-bhòtaidh san stàit a&#8217; bhòtadh air Proposition 8 a tha a&#8217; feuchainn ri casg a chur air pòsadh aon-sheòrsach. Bidh luchd-bhòtaidh ann an Florida agus Arizona a&#8217; bhòtadh air cuideachd.

Tha còrr &#8217;s $60m (£32m) air a thogail eadar gach taobh dhen deasbad le companaidhean mòra a leithid Apple a thug $100,000 dhan iomairt an-aghaidh Proposition 8 agus Google a thug $140,000 dhan iomairt. Cuideachd tha rionnagan a leithid Brad Pitt agus Steven Spielberg air airgead a thogail. Air an taobh eile tha an Eaglais Chaitligeach agus Eaglais Mhormonach air tòrr airgead a thogail dhan iomairt airson Proposition 8.

Chaidh cunntas-bheachd fhoillseachadh o chionn ghoirid a&#8217; sealltainn gum bhòt 49% dhe luchd-bhòtaidh an-aghaidh Proposition 8, 44% airson agus nach eil 7% cinnteach.
