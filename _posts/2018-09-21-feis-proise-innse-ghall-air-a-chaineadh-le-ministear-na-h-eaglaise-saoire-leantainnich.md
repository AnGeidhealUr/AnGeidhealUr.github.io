---

layout: post

date: 2018-09-21 19:19:21

title: Fèis-pròise Innse Ghall air a chàineadh le Ministear na h-Eaglaise Saoire Leantainnich

image: /images/posts/2018-09-21-feis-proise-innse-ghall-air-a-chaineadh-le-ministear-na-h-eaglaise-saoire-leantainnich.webp

author: Crìstean MacMhìcheil

categories:
  - Alba
  
---

Tha Ministear na h-Eaglaise Saoire Leantainnich air iomradh a thoirt air a&#8217; chiad fèis-pròise anns na h-Eileanan an Iar mar &#8220;duilich agus nàireach&#8221;.

Tha _The Press & Journal_ ag aithris gun tuirt An t-Ùrr. Graeme Craig &#8220;Ge b&#8217; e dè an seòrsa mì-bheus gnèitheach, chan eil e rudeigin a bhith mòiteil às.&#8221;

&#8220;Is e tachartas duilich agus nàireach a tha seo. Bidh e a&#8217; stiùireadh dhaoine, gu h-àraid na h-òigridh, dhan taobh ceàrr a-thaobh fèin-aithne, dàimhean agus toileachadh ghnèitheach. Tha e draghail gum faigh an fheadhainn a tha a&#8217; strì leis na rudan seo comhairle ceàrr.&#8221;

&#8220;Bidh daoine nas sona cho luath &#8217;s a tha an comann-sòisealta ag aithneachadh bith-eòlas bunaiteach, a&#8217; brosnachadh pòsadh dìlseach, _monogamous_ agus iol-ghnèitheach. Is e leantainn stiùireadh ar Cruthaidhear an rud as glice an-còmhnaidh.&#8221;

Tha Fèise-pròise Innse Ghall gu bhith a&#8217; dol air adhart 6mh Dàmhair ann an meadhan Steòrnabhaigh aig an aon àm sa bhios tachartas eile coltach ris a&#8217; dol air adhart ann an Inbhir Nis.

A-rèir [duilleag Facebook an tachartais][1] aig àm-fhoillseachaidh an sgeulachd seo, tha còrr &#8217;s 400 dhaoine beachdachadh air frithealadh an tachartas ann an Steòrnabhagh.

 [1]: https://www.facebook.com/HebrideanPride/
