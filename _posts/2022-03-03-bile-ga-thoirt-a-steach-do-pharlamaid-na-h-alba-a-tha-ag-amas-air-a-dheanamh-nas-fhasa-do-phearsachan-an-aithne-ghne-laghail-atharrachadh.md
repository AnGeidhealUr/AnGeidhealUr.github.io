---
layout: post
title: Bile ga thoirt a-steach do Phàrlamaid na h-Alba a tha ag amas air a dhèanamh nas fhasa do phearsachan an aithne ghnè laghail atharrachadh
date: 2022-03-03 14:00
category: Alba
image: /images/posts/2022-03-03-bile-ga-thoirt-a-steach-do-pharlamaid-na-h-alba-a-tha-ag-amas-air-a-dheanamh-nas-fhasa-do-phearsachan-an-aithne-ghne-laghail-atharrachadh.jpg
---

![]({{ site.baseurl }}/images/posts/2022-03-03-bile-ga-thoirt-a-steach-do-pharlamaid-na-h-alba-a-tha-ag-amas-air-a-dheanamh-nas-fhasa-do-phearsachan-an-aithne-ghne-laghail-atharrachadh.jpg)

Thèid bile ùr a thoirt a-steach do Phàrlamaid na h-Alba feasgar an-diugh a tha ag amas air an Achd Aithneachadh Gnè atharrachadh gus am pròiseas a dhèanamh nas fhasa do phearsachan teisteanas aithneachadh gnè (GRC) fhaighinn.

Is e sin teisteanas a bhios a’ toirt aithne laghail dhan "gnè fhaighte" a th’ aig neach tar-ghnèitheach.

Tha am bile a' moladh na h-atharrachaidhean na leanas:

• ìsleachadh na h-aoise as lugha bho 18 gu 16;

•  lùghdachadh san ùine a dh’fheumas neach tar-ghnèitheach a bhith a’ fuireach san gnè fhaighte aca bho 2 bhliadhna gu 6 mìos;

•  agus cur às dhan fheum a th’ aig neach tar-ghnèitheach air breithneachadh meidigeach a thathar a’ dearbhadh gu bheil neo-shàstachd gnè orra.